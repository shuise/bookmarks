<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="Content-Type" content="text/html; charset=UTF-8"/><meta name="exporter-version" content="Evernote Mac 7.9 (457564)"/><meta name="altitude" content="55.57485580444336"/><meta name="author" content="水色"/><meta name="created" content="2019-12-31 08:56:21 +0000"/><meta name="latitude" content="39.97619872309339"/><meta name="longitude" content="116.3000790740087"/><meta name="source" content="desktop.mac"/><meta name="updated" content="2019-12-31 08:56:57 +0000"/><title>子集</title></head><body><div>与朱元思书  南朝 吴均</div><div><br/></div><div>风烟俱净，天山共色，从流飘荡，任意东西。</div><div>自富阳至桐庐，一百许里，奇山异水，天下独绝。</div><div>水皆缥碧，千丈见底。游鱼细石，直视无碍。急湍甚箭，猛浪若奔。</div><div>夹嶂高山，皆生寒树，负势竞上，互相轩邈，争高直指，千百成峰。</div><div>泉水激石，泠泠作响；好鸟相鸣，嘤嘤成韵。</div><div>蝉则千转不穷，猿则百叫无绝。</div><div>鸢飞戾天者，望峰息心；经纶世务者，窥谷忘反。</div><div>横柯上蔽，在昼犹昏；疏条交映，有时见日。</div><div><br/></div><div><br/></div><div>答谢中书书 南朝 陶弘景</div><div><br/></div><div>山川之美，古来共谈。高峰入云，清流见底。</div><div>两岸石壁，五色交辉；青林翠竹，四时俱备。</div><div>晓雾将歇，猿鸟乱鸣；夕日欲颓，沉鳞竞跃。</div><div>实是欲界之仙都。自康乐以来，未复有能与其奇者。</div><div><br/></div><div><br/></div><div>山中与裴秀才迪书 唐 王维</div><div><br/></div><div>近腊月下，景气和畅，故山殊可过。</div><div>足下方温经，猥不敢相烦，辄便往山中，憩感配寺，与山僧饭讫而去。北涉玄灞，清月映郭。</div><div>夜登华子岗，辋水沦涟，与月上下；寒山远火，明灭林外；深巷寒犬，吠声如豹；村墟夜舂，复与疏钟相间。</div><div>此时独坐，僮仆静默，多思曩昔，携手赋诗，步仄径，临清流也。</div><div>当待春中，草木蔓发，春山可望，轻鲦出水，白鸥矫翼，露湿青皋，麦陇朝雊。</div><div>斯之不远，傥能从我游乎？非子天机清妙者，岂能以此不急之务相邀？</div><div>然是中有深趣矣！无忽。因驮黄檗人往不一。山中人王维白。</div><div><br/></div><div><br/></div><div>记承天寺夜游 北宋 苏轼</div><div><br/></div><div>元丰六年十月十二日夜，解衣欲睡，月色入户，欣然起行。</div><div>念无与为乐者，遂至承天寺寻张怀民。怀民亦未寝，相与步于中庭。</div><div>庭下如积水空明，水中藻荇交横，盖竹柏影也。何夜无月？</div><div>何处无竹柏？但少闲人如吾两人者耳。</div><div><br/></div><div><br/></div><div><br/></div><div><br/></div></body></html>